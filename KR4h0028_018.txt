# -*- mode: mandoku-view; -*-
#+TITLE: 會稽掇英總集
#+DATE: 2015-08-25 00:32:32.046630
#+PROPERTY: ID KR4h0028
#+PROPERTY: BASEEDITION WYG    
#+PROPERTY: JUAN 卷十八
<pb:KR4h0028_WYG_018-1a>¶
欽定四庫全書¶
　㑹稽掇英摠集巻十八¶
　　　　　　　　　　　　宋　孔延之　撰¶
　　　建南鎮碣記(孟簡/)¶
太山諫卿受氣端勁為文雅拔由進士尉陽羨安定公¶
愛其道直延為從事是時鄙夫次受辟書故得與諫卿¶
遊處最密常記其撰南鎮碣彩章輝煥物象飛動當貞¶
元之丁丑也迨元和甲午簡自給事中䝉恩授浙東道¶
<pb:KR4h0028_WYG_018-1b>¶
都團練觀察處置使荐逰此地歳十八返矣尋奉御祝¶
有事于鎮求當時之碣則未樹立因訪太山之故吏乃¶
得舊本爰徴樂石磨琢鐫刻流芳自此諫卿永貞年為¶
讒賊所中謫居汀州今皇帝踐阼宰臣論其寃濫故福¶
建亷使閻公得以上請復歴大理評事遽徴拜監察御¶
史未經嵗臺丞上荐不次遷侍御史以言語明切將酬¶
相府且不入出為巴州刺史持逸羣之才畧瘳疲人之¶
疾苦理行居最再移資州如巴之政今復為洋州課績¶
<pb:KR4h0028_WYG_018-2a>¶
大著噫共戴華髮相逢㡬時所不間者頃以至人實相¶
淨樂之法更説迭講次真空處入性海道動于世間而¶
不世間故可記也十年十月十日建¶
　　　遊妙喜寺記(李遜/)¶
越州好山水峯嶺重疊邐迤皆見鑑湖平淺微風有波¶
山轉逺轉髙水轉深轉清故謝安與許詢支道林王羲¶
之常為越中山水逰侣以安之清機詢道林之髙逸羲¶
之之知止雖生知者思過已半焉知其又不因外奬積¶
<pb:KR4h0028_WYG_018-2b>¶
成精絜邪妙喜寺去郭二十里而近通舟而到積水四¶
滿樓臺在中觀其林叟漁者小艇短楫求贏而來得志¶
而返濯足撃汰聲滿山谷又有丹素佳禽哢吭清流劈¶
波投空一一逺去時與從事四五人天氣精爽同登共¶
覽因思羊叔子在襄陽好風景出鈴閤罷漁獵登峴山¶
今古在懐獨立無對存有令德殁有令名君子哉遜賴¶
聖時欽明寰海無波進無若人之才退獲若人之逸登¶
山望水思泯幽寂雲霞草樹橫在一目非敢追蹤羊公¶
<pb:KR4h0028_WYG_018-3a>¶
亦復長揖王謝矣時有從事李翺僧靈徹請紀故琢于¶
片石云時元和八月十五日記¶
　　　判曹食堂壁記(崔元翰/)¶
古之上賢必有禄秩之給有烹飪之養所以優之也漢¶
時尚書諸曹郎太官供膳春秋時齊大夫公膳日雙雞¶
然則天子諸侯于其公卿大夫葢皆日有饔餼有唐太¶
宗文皇帝克定天下方勤于治命庶官日出而視事日¶
中而退朝既而晏歸則宜朝食于是朝者食之廊廡下¶
<pb:KR4h0028_WYG_018-3b>¶
遂命其餘官司洎諸郡邑咸因材賦而興利事取其竒¶
羨之積以具庖厨謂為本錢雜有遺法列曹掾史之于¶
郡上丞諸曹郎推本其位又諸侯大夫之比其有食也¶
于古義最為近之凡聮事者因于㑹食遂以議政比其¶
同異齊其疾徐㑹斯有堂矣則堂之作不專在飲食亦¶
有政教之大端焉越州號為中府連帥治所監六郡督¶
諸軍視其輨轂之衝廣輪之度則彌地竟海重山阻江¶
銅鹽材竹之貨殖舟車苞篚之委輸固已被四方而盈¶
<pb:KR4h0028_WYG_018-4a>¶
二都矣其人處險而怙富易擾而難理事之紛錯差于¶
他州而亞于荆揚幽益諸府舊矣故其設官之制劇曹¶
皆二人而紀綱之職亦分為兩以統其事以其府署之¶
内建斾設旄之盛飛纓薦紳之衆堂皇閈閎之壯而食¶
堂之制陋而不稱朞年故太子少師皇甫公來臨是邦¶
始更而廣之居麗譙之西偏背崇墉以南嚮而其棟梁¶
梠桶則皆松柏楩楠縱施五筵衡容八几洞以二門夾¶
以四窗有爽塏之美無濕燠之患頤神寧體君子攸處¶
<pb:KR4h0028_WYG_018-4b>¶
後二嵗而御史大夫崔公為之備食器増食物虞人之¶
獻禽者必分焉故其鼎俎有芻豢之羊豕田獲之麋鹿¶
鼈蜃鮐魮之異橘柚筍蒲之新庶物豐矣由飲食以觀¶
禮由禮以觀禍福由議事以觀政由政以觀黜陟則書¶
其善惡而記其事宜在此堂乃列其名氏繋以年月叙¶
之于後各以其職相從云¶
　　　鎮東軍監軍使院記(呉蜕/)¶
昔晉文公之為盟主也崇大諸侯之館以禮賓客而前¶
<pb:KR4h0028_WYG_018-5a>¶
史猶或美之而况元帥太師中書令彭城王之為藩翰¶
也尊天子之命廣近臣之署以宣王澤以壯軍威者哉¶
初乾寧單閼嵗叛臣芥視生靈鼠竊位號屏王臣于湫¶
溢而毁撤其宮署以肆暴焉元帥彭城王以大義為心¶
龔行天討遂平其難帝命兼而鎮之尋詔特進左監門¶
衞上将軍汝南周公以監䕶之實欲以天子之渥澤而¶
渙汗于三軍也連帥有竒勲殊績忠國利人之大節皆¶
得以上聞以是銘盤盂鏤鍾釜免虚其授受也豈不重¶
<pb:KR4h0028_WYG_018-5b>¶
歟汝南公馹騎至止軍情大洽彭城王慕其温雅特加¶
禮焉且曰易有大壯之義詩有斯干之美今奈何以卑¶
庫之棟宇而處天子近臣不營爽塏者乎乃命軍吏揆¶
日經始之去子來之民募宿飽之卒浹旬而材備累月¶
而功畢重門洞開列楹髙峙奔者走者不敢仰視周垣¶
緻密顯敞豐博聞者驚駭見者眙&KR0787;東廂西序窈窕深¶
邃前廡後軒櫛比星連方塘曲沼㳺魚浴鳥異竹竒花¶
藍梢粉葩復有大厦之前木蘭特異盤隂袤丈庇于廣¶
<pb:KR4h0028_WYG_018-6a>¶
庭越城之中稱為一絶當前政不軌之際忽焉凋零迨¶
彭城王之鎮臨也緑葉紫苞載新陽艶雖田家荆樹未¶
足多焉是知忠孝之感通其揆一也彭城王甞因醼遊¶
形于歌詠題于屋壁聲在管絃其及物之功皆此類也¶
越之曩制府兵十有四旅屬郡邊戍皆出其間前賢莅¶
臨猶或逗撓今一府之内控弦十萬朱旗絳天長戈雪¶
野揮汗則雨驟吐氣則雲舒而汝南公以温恭沖澹之¶
德和煦之以貞正亷平之道矯厲之使三軍之士咸得¶
<pb:KR4h0028_WYG_018-6b>¶
其歡心及考秩向滿連帥惜其去拜表乞留中外美之¶
嗚呼自兵興以來嵗踰二紀唯彭城王以忠孝之節罄¶
翊戴之心連定金陵再清鏡水絶蘖牙之本覆妖偽之¶
巢而復以國家經費為憂勤修職貢航深梯險道路相¶
望史不絶書府無虚月當朝廷多事之際天帑充給實¶
有賴焉天子以是奬殊庸起賞典授雙節帥兩藩製錦¶
衣以頒之鏤金券以錫之復加定亂安國功臣所以昭¶
異數也汝南公甞從容謂左右曰當今海内竭忠誠著¶
<pb:KR4h0028_WYG_018-7a>¶
實效于國者其呉越之邦乎抑有由也昔武德初巢國¶
公為佐命功臣逮今二百八十載其裔孫復為定亂安¶
國功臣豈偶然哉在我朝之創業也有巢國公佐焉其¶
中興也有彭城王輔焉所謂世濟其美代不乏賢仲尼¶
曰積善之家必有餘慶此之謂乎汝南公深識而逺慮¶
博古而該今皆此類也夫如是豈止護强軍宣帝命而¶
已是将入輔宸極致君堯舜外有彭城王之糺率羣后¶
尊奬王室海内欲求不治其可得乎蜕以不才謬塵賓¶
<pb:KR4h0028_WYG_018-7b>¶
介奉命紀述誠慚陋蕪庶㡬勒貞珉永鴻烈用傳于不¶
朽以繼奚斯之頌云時天復元年嵗在辛酉八月庚辰¶
朔二十四日癸夘記¶
　　　金庭觀晉右軍書樓墨池記(裴通/)¶
越中山水之竒麗者剡為之最剡中之山水竒麗者金¶
庭洞天為之最其洞在縣之東南循山趾而右去凡七¶
十里得小香爐峯其峯即洞天之北門也谷抱山鬭雲¶
重烟巒互囘萬變清和一氣花光照夜而常晝水色含¶
<pb:KR4h0028_WYG_018-8a>¶
空而無底此地何事甞聞異香有時值人從古不死真¶
天下之絶境也有晉代六龍失馭五馬渡江中朝衣冠¶
盡寄南國是以瑯琊王羲之領右軍將軍而家于此山¶
其書樓墨池舊制猶在至南齊永元三年道士禇伯玊¶
仍思幽絶勤求上𤣥遂啟髙宗明皇帝又于此山置金¶
庭觀正當右軍之家故書樓在觀之西北維一間而四¶
徘徊髙可二丈已下墨池在尊殿之東北維方而斜廣¶
輪可五十尺已下池樓相去東西羑值纔可五十餘步¶
<pb:KR4h0028_WYG_018-8b>¶
雖形狀卑小不足以壯其瞻翫而恭儉有守斯可以示¶
于將來况乎處所遐深風景秀異契逍遥之至理閲鸞¶
鶴之參差其金庭洞天即道門所謂赤城丹霞第六洞¶
天者也按上清經其洞天在天台桐柏山中辟方四十¶
里其北門在此小香爐峯頂人莫得見之有山樵夫往¶
往見之者或志之以竒花異草還報鄉里與鄉里同往¶
則失其所志也過此峯東南三十餘里又石竇呀為洞¶
門即洞天之便門也人或入之者必贏糧秉燭結侣而¶
<pb:KR4h0028_WYG_018-9a>¶
往約行一百里二百里多為流水淤泥所阻而返則莫¶
湊其極也通以元和二年三月二三道友裹足而遊登¶
書樓臨墨池但見其山水之異也其險如崩其聳如騰¶
其引如肱其多如朋不過三層而謂天可昇經再宿而¶
還以書樓缺壊墨池荒毁話之于邑宰王公王公瞿然¶
徴王氏子孫之在者理荒補缺使其不朽即事題兹實¶
録而已詩曰寂寂金庭洞清香發桂枝魚吞左慈釣鵝¶
踏右軍池此地長無事沖天自有期向來逢道士多欲¶
<pb:KR4h0028_WYG_018-9b>¶
駕文螭¶
　　　沃州山禪院記(白居易/)¶
沃州山在剡縣南三十里禪院在沃州山之陽天姥岑¶
之隂南對天台而華頂赤城列焉北對四明而金庭石¶
鼓介焉西北有支遁嶺而養馬坡放鶴峯次焉東南有¶
石橋谿谿出天台石橋因名焉其餘卑巖小泉如子孫¶
之從父祖者不可勝數東南山水越為首剡為面沃州¶
天姥為睂目夫有非常之境然後有非常之人棲焉晉¶
<pb:KR4h0028_WYG_018-10a>¶
宋以來因山洞開厥初有羅漢僧西天竺人白道猷居¶
焉次有髙僧竺法潛支道林居焉次又有乾興淵支道¶
開威藴崈實光識裴藏濟度逞印凡十八僧居焉髙士¶
名人有戴逵王洽劉恢許𤣥度殷融郗超孫綽桓彦表¶
正敬仁何次道王文度謝長霞袁彦伯王䝉衞玠謝萬¶
石蔡叔子王羲之凡十八人或遊焉或止焉故道猷詩¶
云連峯&KR0190;千里脩林帶平津茅茨隠不見鷄鳴知有人¶
謝靈運詩云暝投剡中宿明登天姥岑髙髙入雲霓還¶
<pb:KR4h0028_WYG_018-10b>¶
期安可尋葢人與山相得于一時也自齊至唐兹山浸¶
荒靈境寂寥罕有人遊故詞人朱放詩云月在沃洲山¶
上人歸剡縣江邊劉長卿詩云何人住沃洲此皆愛而¶
不到者也大和二年春有頭陁僧白寂然來遊兹山見¶
道猷支竺遺跡泉石盡在依依然如歸故鄉戀不能去¶
時淛東亷使元相國聞之始為卜築次亷使陸中丞知¶
之助其繕完三年而禪院成五年而佛事立正殿若干¶
間齋堂若干間僧舎若干間夏臘之僧嵗不下八九十¶
<pb:KR4h0028_WYG_018-11a>¶
安居遊觀之外日與寂然討論心要振起禪風白黒之¶
徒附而化者甚衆嗟乎支竺殁而佛聲寢靈山廢而法¶
不作後數百年而寂然繼之豈非時有待而化之有縁¶
耶六年夏寂然遣門徒僧常贄自剡抵洛持書與圖詣¶
從叔樂天乞為禪院記云昔道猷筆開兹山後寂然嗣¶
興兹山今樂天又垂文兹山異乎哉沃洲山與白氏其¶
世縁乎¶
　　　修漢太守馬君廟記(韋瓘/)¶
<pb:KR4h0028_WYG_018-11b>¶
東漢太守馬君臻能奉漢制撫寧越封仁惠公利淑民¶
陶俗殊績章白書于舊史其尤異則披嶮夷髙束波圜¶
境巨浸橫合三百餘里決灌稻田動盈億計自漢至今¶
千有餘年縱陽驕雨淫燒稼逸種唯鏡湖含澤驅波流¶
&KR1397;注于大海災凶嵗榖穰熟俾生物蘇起貧羸育富其¶
長計大利及人如此孔子稱民之父母馬君有焉開元¶
中刺史張楚深念功本爰立祠宇久而陊敗今皇帝貞¶
元九年觀察使平昌孟公誅斷姦刼寛遂民類教化修¶
<pb:KR4h0028_WYG_018-12a>¶
長氓吏畏慕甞以馬君忠利之績神氣未滅壽宫不嚴¶
何以昭德十年十一月乃崇大棟梁誅翦穢梗禮物儀¶
像咸極絜好後每遇水旱災變輒加心禱精意所向指¶
期如答則知君子惠物本同于化樹功本同于治對德¶
相望是宜刻石二十年二月三日記¶
　　　唐太守題名記¶
摠管龎王(武德元年十二月自右衞將軍/授武德二年七月拜梁州都督)¶
李嘉(武德三/年)¶
<pb:KR4h0028_WYG_018-12b>¶
闞稜(武德四年六月九日/自右領軍將軍授)¶
田德平(貞觀七年七月十三/日自鄜州都督授)¶
馮大恩(貞觀九年/八月授)¶
齊善行(貞觀十七年九月/自蘭州都督授)¶
王奉慈(永徽二年正月自潭州/都督授拜秦州都督)¶
于德方(永徽五年正月十七/日自原州都督授)¶
段寶命(顯慶三年六月二十/一日自洛州長史授)¶
唐同仁(龍朔元年五月十二/日自虢州刺史授)¶
<pb:KR4h0028_WYG_018-13a>¶
劉伯英(乾封元年五月自冀/州長史授摠章致仕)¶
李孝逸(咸亨二年三月自常州/刺史除授益州長史)¶
李孝亷(儀鳯三年二月自蘇州/刺史授貶平州刺史)¶
崔承福(永淳二年二月十六/日自淛西刺史授)¶
李思貞(文明元年二月九/日自婺州刺史授)¶
郭齊宗(光宅元年十月自/左衞大將軍授)¶
楊𤣥節(垂拱元年六月自/撿校浙西刺史授)¶
李竒容(垂拱二年三月自裕府/副率授拜幽州刺史)¶
<pb:KR4h0028_WYG_018-13b>¶
豆盧欽望(如意元年三月自婺/州刺史授拜司農卿)¶
錢節(神功元年自/揚州司馬授)¶
蔡德讓(大足元年自/廣州都督授)¶
竇懐貞(長安四年自上方/監授拜揚州長史)¶
龐貞素(神龍元年五月/自右衞將軍授)¶
張合慜(神龍二年七月自光祿/員外郎授拜除刺史)¶
胡元禮(神龍三年八月自蘇州/刺史拜授廣州都督)¶
姚元之(景龍元年十月自来州/刺史授改常州刺史)¶
<pb:KR4h0028_WYG_018-14a>¶
楊祗本(景龍二年七月/自陜州刺史授)¶
尹正義(景龍三年六月自宋州刺/史授其年便除相州刺史)¶
王希雋(景龍四年六月自相州刺史/授先天二年拜京兆少尹)¶
王子麟(開元二年自右衞中郎/將授其年拜光禄卿)¶
桓臣範(開元三年二月自殿中/少監授改瀛州刺史)¶
皇甫忠(開元十年八月自杭州刺/史授十一年拜許州刺史)¶
鄭休逺(開元十一年自汾州刺/史授十五年有犯去官)¶
何鳯(開元十六年自右領軍將/軍授十九年五月勅與替)¶
<pb:KR4h0028_WYG_018-14b>¶
張涗(開元二十年自衡州刺史/授二十一年拜泰州都督)¶
裴鼎(開元二十一年自金吾衞將軍/授二十二年拜左威衞將軍)¶
元彦沖(開元二十二年自襄州刺史/授二十六年拜衞州刺史)¶
敬誠(開元二十六年自台州刺史/授二十七年改廬州刺史)¶
秦昌舜(天寶二年自通州郡太/守授六年除道州太守)¶
杜庭誡(天寶六年授七年拜/晉陵太守兼按察使)¶
張守信(天寶七年自杭州刺/史授十五年致仕)¶
李處祐(天寶九年自杭州/太守授十年致仕)¶
<pb:KR4h0028_WYG_018-15a>¶
于㓜卿(天寳十三年鄱/陽太守授)¶
崔寓(至徳二年自江夏郡太守/授其年六月改給事中)¶
李希言(自禮部侍郎兼蘇州刺史充/節度採訪使轉梁州刺史)¶
獨孤峻(自陳州刺史授充節度採訪使/加御史中丞改金吾衛大將軍)¶
吕延之(自明州刺史授/充節度使丁&KR0104;)¶
杜鴻漸(自湖州刺史授節度使加/御史中丞遷户部侍郎)¶
趙良弼(自廬州刺史授節度使加/御史中丞改嶺南節度使)¶
王璵(自太子少師兼揚州長史御/史大夫授充節度觀察使)¶
<pb:KR4h0028_WYG_018-15b>¶
貟錫(自職方郎中授充觀/察團練使不之任)¶
殷日用(自蘇州刺史授充觀/察團練使不之任)¶
薛兼訓(自殿中監兼御史中/丞授充觀察使丁憂)¶
薛兼訓(自御史中丞加大夫授充節/度觀察使遷太原節度使)¶
陳少逰(大厯五年九月自宣歙觀察使/授八年十月遷淮南節度使)¶
皇甫温(大厯九年八月自陕虢/觀察使兼御史大夫授)¶
崔昭(大厯十一年七月宣州觀察使授其年/十月勅停觀察團練使𨽻入淛西属州)¶
王宻(大厯十四年十一月自湖州刺史授建中/二年十月勅兼浙江東江二道莭度副使)¶
<pb:KR4h0028_WYG_018-16a>¶
元亘(貞元二年十二月自楚州刺史授三年/二月勅却分兩道置都團練按察使)¶
皇甫政(貞元三年二月自權知宣州刺/史授十三年三月改太子賔客)¶
李若初(貞元十三年三月自福建觀察使授十四/年改淛西觀察使諸道鹽鉄轉運等使)¶
裴肅(貞元十四年九月自常州刺史御史/中丞授十五年五月加御史大夫)¶
賈全(貞元十八年正月自常州刺史授/二十一年加檢校右㪚騎常侍)¶
楊於陵(永貞元年十月自華州防使郎/授元和二年四月遷户部侍)¶
閻濟美(元和二年四月自前福建觀/察使授其年十月追赴闕)¶
薛苹(元和二年正月自湖南觀察使/授五年八月除潤州觀察使)¶
<pb:KR4h0028_WYG_018-16b>¶
李遜(元和五年八月自前常州/刺史授九年九月追赴闕)¶
孟簡(元和九年九月自給事中/授十二年正月追赴闕)¶
薛戎(元和十二年正月自常州刺史/授長慶元年九月隨表朝覲)¶
丁公著(權知吏部銓選事檢校右散騎常/侍授長慶三年九月追赴闕)¶
元稹(長慶三年八月自同州防禦使/授太和三年九月除尚書左丞)¶
陸亘(大和三年九月自蘇州刺史七/年閏七月除宣州觀察使)¶
李紳(大和七年自太子賔客分司東都授/九年五月却除太子賔客分司東都)¶
高銖(大和九年五月自給事中授開成四/年閏正月追赴闕中路除刑部侍郎)¶
<pb:KR4h0028_WYG_018-17a>¶
李道樞(開成四年正月三十/日自蘓州刺史拜)¶
蕭俶(開成四年三月自楚州團練使/授會昌二年七月除給事中)¶
李師稷(㑹昌二年二月自楚州團/練使兼淮南營田副使授)¶
元晦(㑹昌五年七月自桂管觀察使授大中都/元年五月追赴闕中路除衛尉分司東)¶
楊漢公(大中元年五月自桂管觀/察使授二年二月追赴闕)¶
李拭(大中二年二月自京兆尹除檢校/左散騎常侍授三年十月追赴闕)¶
李褒(大中三年自前禮部侍郎除禮/部尚書授六年八月追赴闕)¶
李訥(大中六年八月自華州防禦使/授九年九月勑貶朗州刺史)¶
<pb:KR4h0028_WYG_018-17b>¶
沈詢(大中九年九月自前禮部侍郎授十二/年六月追赴闕其月四日遷户部侍郎)¶
鄭憲(大中十二年五月自江南西道觀察使授/未到任其年七月除袁王傅分司東都)¶
鄭處晦(大中十二年七月自刑部侍郎授大中十/三年遷工部尚書充淛西都團練觀察使)¶
鄭祗徳(大中十三年自太子賔客除檢校工部/尚書授十四年三月遷檢校禮部尚書)¶
王式(大中十四年自前安南經畧使授咸通使/三年六月遷工部尚書充武寧軍節度)¶
鄭裔綽(咸通三年三月自權知秘書/監除檢校左散騎常侍授)¶
楊嚴(咸通五年九月自前中書舍人/授六年二月二十四日追赴闕)¶
王渢(咸通八年自前尚/書户部侍郎授)¶
<pb:KR4h0028_WYG_018-18a>¶
李綰(咸通十一年五月自中書舍人充史/館修撰授十三年十二月追赴闕)¶
王龜(咸通十三年十一月自同州防禦兼/長春宫等使檢校右散騎常侍授)¶
裴延魯(咸通十五年六月自中書舍人授乾符/二年十月二十一日加左散騎常侍授)¶
崔璆(乾符四年閏二月自右諫議大夫/知匭使授五年六月加正議大夫)¶
桞韜(乾符六年十一月十九日自/給事中除左散騎常侍授)¶
劉漢宏(廣明元年十一月四日自宿州刺史檢校左散/騎常侍授轉至檢校兵部尚書至中和二年以)¶
　(䜟應金刀擬生不軌擅興兵甲侵噬隣封欲據金陵/之舊都復興亡漢餘裔人神共棄旋至敗亡以光啓)¶
　(二年十一月二十/二日伏誅於闤闠)¶
<pb:KR4h0028_WYG_018-18b>¶
董昌(光啟二年十月二十六日自杭州刺史檢校户部/尚書授累加恩寵至檢校大尉同中書門下平章)¶
　(事封隴西郡王至乾寕二年二月三日偽建羅平國/僣登尊位奉勅削奪在身官爵委鎮海軍節度使統)¶
　(軍討伐乾寕三年五月十六誅/日収復越州城池後奉勅族)¶
　　　宋太守題名記(并序/)　(鄭戬/)¶
聖宋之應運赫淳耀當天統包括海㝢齊一文軫剷階¶
亂之本建長世之䇿乃罷鎮兵収莭制天下郡國分遣¶
文吏以守之太平興國三年呉越王奉版圖歸京師太¶
宗皇帝始命故丞相畢公士安以宮賛右大夫典是郡¶
<pb:KR4h0028_WYG_018-19a>¶
于今五十年矣更代者名氏俱存去年冬虞曹外即武¶
功蘇侯由臨淮遷賞能課也先是侯以棘寺丞宰蕭山¶
殆踰一紀復兹作守郡人榮之越明年仲春禮上摧強¶
照弊神鋒獨出曽未朞月威聲大振居常餘閒周治廨¶
舍得㕔事之北壁太守題名石記腹背鑱刻他官雜叙¶
因命工礱之重以刋正自唐武徳元年摠管龎玊而下¶
九十七人遷於㕔之西廂我故相畢公而下三十政置¶
于㕔之東壁尊本朝也若夫仁者亷者貪者殘者逺之¶
<pb:KR4h0028_WYG_018-19b>¶
則有國史在近則請詢故老鄉先生之論披名可見無¶
庸悉數後之居者無忽時天聖九年四月五日¶
右賛善大夫畢士安(太平興國三年六月/到是月移知台州)¶
起居郎李準(太平興國三年六月/到五年十二月赴闕)¶
司農少卿李希連(太平興國五年十二月/到七年三月丁母憂)¶
殿中侍御史高適(太平興國八年七月到/雍熈三年十一月赴闕)¶
虞部郎中江正(雍熈三年十一月到端/拱二年十二月赴闕)¶
侍御史薛智周(端拱二年十二月到淳/化元年六月移知婺州)¶
<pb:KR4h0028_WYG_018-20a>¶
崇儀使韓崇訓(淳化元年六月到二/年二月移知泉州)¶
侍御史盧文正(淳化二年四月移/自昇州十月捐館)¶
太常博士封遂成(淳化三年六月到&KR0104;/是年十一月丁母)¶
職方員外郎王柄(淳化四年四月到至道/元年四月移知秀州)¶
工部郎中郭異(至道元年四月移自昇州二/年三月移京東轉運使司)¶
膳部郎中元玘(至道二年五月到咸平/元年四月移知秀州)¶
供備庫副使馮礪(咸平元年四月到/三年三月赴闕)¶
度支郎中裴荘(咸平三年三月移自河北/轉運使五年八月赴闕)¶
<pb:KR4h0028_WYG_018-20b>¶
兵部員外郎康戬(咸平五年九月到景/徳二年四月赴闕)¶
職方員外郎王礪(景徳二年四月到/是年坐失與離任)¶
職方員外郎張巽(大中祥符元年六月/到三年四月赴闕)¶
祠部郎中王贄(大中祥符三年四月到十/二月移福建路轉運使)¶
度支員外郎李遹(大中祥符四年八月/到六年四月赴闕)¶
都官員外郎皇甫選(大中祥符六年四月/到八年四月赴闕)¶
兵部員外郎直集賢院楊侃(大中祥符八年四月到天/禧元年三月移淮南轉運)¶
兵部郎中直史館陳靖(天禧元年三月到/四月移知蘇州)¶
<pb:KR4h0028_WYG_018-21a>¶
刑部郎中直昭丈館高紳(天禧元年四月到/三年七月以疾罷)¶
虞部員外郎盧幹(天禧二年十月到/三年二月捐館)¶
屯田員外郎任布(天禧四年四月到五/年十一月移知建州)¶
司封員外郎燕肅(天禧五年十一月到/六年十月移知明州)¶
吏部郎中直昭文館謝濤(乾興元年十二月自御史知/雜授天聖三年十二月赴闕)¶
屯田郎中尹錫(天聖四年三月到/九月移本路提刑)¶
金部郎中宋可觀(天聖四年十二月到/六年十一月赴闕)¶
度支郎中成悦(天聖六年十一月/到九年二月赴闕)¶
<pb:KR4h0028_WYG_018-21b>¶
比部貟外郎蘇夀(天聖九年二月到明道/元年十月移知歙州)¶
都官郎中陳覃(明道二年二月到景祐/元年十月移潤州鹽稅)¶
刑部郎中葉叅(景祐元年十月三日/到二年七月赴闕)¶
右諫議大夫趙賀(景祐二年七月到/十月移知濠州)¶
刑部員外郎集賢校理李照(景祐二年十二月到三/年十一月移知明州)¶
吏部員外郎蔣堂(景祐三年九月移自淮南/轉運使四年五月知蘇州)¶
右諫議大夫郎簡(景祐五年五月到寳/元二年七月赴闕)¶
吏部員外郎范仲淹(寳元二年十一月到康定元年四/月授天章閣待制移知永興軍)¶
<pb:KR4h0028_WYG_018-22a>¶
工部郎中充集賢校理陸軫(康定元年六月到慶/厯二年七月赴闕)¶
工部郎中直集賢院向傳式(慶厯二年七月到/四年八月赴闕)¶
刑部郎中晁宗簡(慶厯四年八月/到九月捐館)¶
兵部郎中馬絳(慶厯四年十二月到慶厯六年/八月轉太常少卿十二月赴闕)¶
司封郎中陳亞(慶歴六年十二月到八年十/月轉太常少卿十二月赴闕)¶
太常少卿富嚴(慶厯八年十二月到皇祐二年十一月/轉光禄卿皇祐三年正月四日赴闕)¶
刑部郎中楊紘(皇祐三年正月到七月/移荆湖南路轉運使)¶
給事中魏瓘(皇祐三年十月到四年六月轉工/部侍郎充集賢院學士移知廣州)¶
<pb:KR4h0028_WYG_018-22b>¶
工部郎中直昭文館王逵(皇祐四年六月/五年七月遷𦵏)¶
户部郎中充天章閣待制李兊(至和元年六月到嘉祐/元年八月九日改龍圖)¶
　(閣直學士/移知廣州)¶
工部郎中充天章閣待制許元(嘉祐元年十月到二/年二月移知泰州)¶
工部郎中充天章閣待制集賢殿修撰張友直(嘉祐二/年四月)¶
　(到四年七/月捐館)¶
兵部員外郎集賢校理刁約(嘉祐五年正月到六/年十二月四日赴闕)¶
右正言知制誥沈遘(嘉祐六年十二月到七年七/月轉起居舍人移知揚州)¶
<pb:KR4h0028_WYG_018-23a>¶
度支郎中張伯玊(嘉祐八年四月到治平/元年十二月移知福州)¶
光禄卿直秘閣章岷(治平二年八月六日到四/年五月十日移知福州)¶
太常少卿朱肱(治平四年七月十日到/十二月二十日得替)¶
觀文殿學士尚書左丞陳升之(治平四年十二月二十/日到熈寕元年正月三)¶
　(十日就移/知許州)¶
太常丞充集賢校理鞠真卿(熈寕元年三月二十三日/到六月二日就移江西轉)¶
　(運/使)¶
龍圖閣直學士工部侍郎元綘(熈寕元年八月二十六/日到二年正月二十日)¶
<pb:KR4h0028_WYG_018-23b>¶
　(移知荆/南府)¶
資政殿學士給事中邵亢(熈寕二年四月二十三曰到/十一月十二日移知鄭州)¶
右諌議大夫沈立(熈寕三年四月二十七日到四/年正月四日就移知杭州)¶
　¶
　¶
　¶
　¶
　㑹稽掇英摠集巻十八¶
