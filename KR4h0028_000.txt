# -*- mode: mandoku-view; -*-
#+TITLE: 會稽掇英總集
#+DATE: 2015-08-25 00:32:31.716003
#+PROPERTY: ID KR4h0028
#+PROPERTY: BASEEDITION WYG    
#+PROPERTY: JUAN 提要
<pb:KR4h0028_WYG_000-1a>¶
欽定四庫全書　　　　　集部八¶
　會稽掇英總集　　　　　總集類¶
　　提要¶
　　　　(臣/)等謹案會稽掇英總集二十巻宋孔延之¶
　　　　撰原本自序首題其官為尚書司封郎中知¶
　　　　越州軍州事浙東兵馬鈐轄末署熙寧壬子¶
　　　　五月一日越州清思堂案施宿嘉泰會稽志¶
　　　　延之於熙寧四年以度支郎官知越州五年¶
<pb:KR4h0028_WYG_000-1b>¶
　　　　十一月召赴闕壬子正當熙寧五年其嵗月¶
　　　　與會稽志相合惟志稱延之為度支郎官而¶
　　　　此作司封郎中集中有沈立等和蓬莱閣詩¶
　　　　亦作孔司封集為延之手訂於官位不應有¶
　　　　誤未知施宿何所據也延之此書以會稽山¶
　　　　水人物著美前世而紀録賦詠多所散佚因¶
　　　　博加搜採旁及碑版石刻自漢迄宋凡得銘¶
　　　　志歌詩等八百五篇輯為二十巻各有類目¶
<pb:KR4h0028_WYG_000-2a>¶
　　　　前十五巻為詩首曰州宅次西園次賀監次¶
　　　　山水分蘭亭等八子目次寺觀分雲門寺等¶
　　　　四子目而以祠宇附之次送别次寄贈次感¶
　　　　興次唱和後五巻為文首曰史辭次頌次碑¶
　　　　銘次記次序次雜文書中於作者皆標姓名¶
　　　　而獨稱王安石為史館王相葢作此書時正¶
　　　　安石柄政之際故有所避而不敢直書歟所¶
　　　　録詩文大都由搜岩剔藪而得之故多出名¶
<pb:KR4h0028_WYG_000-2b>¶
　　　　人集本之外為世所罕見如大厯浙東唱和¶
　　　　五十餘人今録唐詩者或不能舉其姓氏實¶
　　　　賴此以獲傳其於唐宋太守題名壁記皆全¶
　　　　録原文尤為具有卓識葢逸記遺篇所来既¶
　　　　逺以資考證禆益良多固不徒蒐訪之勤為¶
　　　　可嘉尚已此書世鮮流傳藏書家多未著録¶
　　　　此則明山陰祁氏淡生堂抄存本也乾隆四¶
　　　　十四年二月恭校上¶
<pb:KR4h0028_WYG_000-3a>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4h0028_WYG_000-4a>¶
㑹稽掇英搃集原序¶
予常恨詩書之闕亡使善惡之戒不詳見於後代者蓋¶
編脫簡落不能即補之故也後之為文章自非藏之名¶
山副在緗帙鏤之板屋室有時而變勒之石岸谷有時¶
而易况火于秦莽卓于漢割裂于六朝五代則木石之¶
能不散蕩者幾矣若元㣲之白居易之吟咏撰述汪洋¶
富博可謂才亢力敵矣而今完缺不同者白能自為之¶
集舉而置之二林之藏元則悠然不知所以為計也故¶
<pb:KR4h0028_WYG_000-4b>¶
題之板不如刋之石刋之石不如墨諸紙茍欲誦前人¶
之清芬搜斯文之放逸而傳之乆逺者則紙本尚矣㑹¶
稽稱名區自周官國語史記其衣冠文物紀錄賦咏之¶
盛則自東晉而下風亭月榭僧藍道館一雲一鳥一草¶
一木覼縷而曲盡者自唐迄今名卿碩才毫起櫛比碑¶
銘頌志長歌短引究其所作冝以萬計而時移代變風¶
磨雨剥見於今者蓋亦僅有考之壁記自唐武徳至光¶
啓為之守者幾百人其間髙情逸思發為篇詠者豈無¶
<pb:KR4h0028_WYG_000-5a>¶
四五而今所傳者元薛李孟數人而已或失於自著或¶
怠於所承此予之所以深惜也故自到官申命吏卒徧¶
走巖穴且攟之編藴詢之好事自太史所載至熈寧以¶
来其所謂銘志歌詠得八百五篇為二十巻命曰㑹稽¶
掇英摠集詩則以古次律自近而之逺文則一始於古¶
稍以歳月為先後無所異也噫隋珠和璞流落乎𡨕昧¶
乆矣一旦鉤索寳聚夸示来世神光靈氣炯然在目東¶
南之美盡矣闕亡之恨消矣所以然者庶幾無負作者¶
<pb:KR4h0028_WYG_000-5b>¶
之用心也時熈寧壬子五月一日孔延之序¶
